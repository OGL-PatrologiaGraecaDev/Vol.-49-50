γ
Τοσαύτη γὰρ ἡ δύναμις τοῦ διδασκάλου, ῶς καὶ πόρ-
νας κα.ἶ τελώνας ἐπισπάσασθαι πρὸς τὴν οἰκείαν ὐπο-
ταγήν,
Τί οὖν φησιν; '0 πόρνας ἐπισπασάμενος, μαθητὴν
οὐκ ἴσχυσεν ἐπισπάσασθαι; Ναὶ, ἴσχυεν ἐπισπάσα-
σθαι καὶ τὸν μαθητήν· ἀλλ’ οὐκ ἐϐούλετο αὑτὸν
ἀνάγκη ποιῆσαι καλὸν, οὐδὲ βία ἑλκύσαι αὐτὸν πρδς
ἑαυτὸν. Διὰ τοῦτο ὁ εὑαγγελιστὴς διηγούμενος ἡμῖν
τὰ κατά τὸν μαθητὴν τὸν ἀγνώμονα ἔλεγε· Τότε
πορευθεὶς, τουτέστιν, οὐχ ὑφ’ ἐτέρων κληθεὶς, οὔτε
βιασθεὶς παρ’ ἄλλου, οὐδὲ παρ’ ἐτέρου δεξάμενος τὴν
προτροπὴν, ἀλλ’ οἴκοθεν κινούμενος ἐπὶ τοῦτο
ἐτράπη, δεικνὺς δτι αὐτομάτως, καὶ ἐξ οἰκείας γνώ-
μης ἐπὶ τὸ παράνομον τοῦτο τόλμημα ὥρμησεν, ἐξ
οὐδεμιᾶς αἰτίας κινούμενος, ἀλλ’ ὑπὸ τῆς πηγαζούσης
ἔνδοθεν κακίας ἐπὶ τὴν προδοσίαν τοῦ Δεσπότου ἑαυ-
τὸν ὠθήσας - Τότε πορευθεὶς εἷς τῶν· δώδεκα. Καὶ
τοῦτο οὐ μικρὸν ἔγκλημα τὸ εἰπεῖν, Εἷς τῶν δώδεκα.
Ἐπειδὴ γὰρ ἦσαν καὶ ἕτεροι ἐϐδομήκοντα μαθηταὶ,
διὰ τοῦτο εἰπεν, Εἷς τῶν δώδεκα, τουτέστι, τῶν
ὲγκρίτων, τῶν καὶ καθ’ ἑκάστην αὐτῷ συναναστρε-
φομὲνων, τῶν πολλῆς ἀπολαυόντων τῆς παρρησίας.
Ἱνα οὖν μάθῃς ὅτι μαθητὴς ἦν τῶν δοκίμων, φησίν·
Εἷς τῶν δώδεκα. Καὶ οὐ παρασιωπᾷ ταῦτα γράφων
ὸ εὐαγγελιστὴς, ἵνα συ πεισθεὶς ὅτι ταῦτα τὰ δοκοῦντα
ἐπονείδιστα εἶναι δείκνυσι τοῦ Δεσπότου τὴν πρὸς
ἡμᾶς κηδεμονίαν, δτι τὸν προδότην, τὸν κλέπτην
τοσούτων ἠξίωσεν ἀγαθῶν, καὶ μέχρι τῆς ἐσχάτης
ἑσπέρας παρῄνει. Εἶδες πῶς ἡ πόρνη μὲν ἐσώθη,
ἐπειδὴ ἔνιψεν ⁸ ὁ μαθητὴς δὲ ρᾳθυμήσας κατέπεσε,
Μὴ τοίνυν ἀπογνῴς ἑαυτοῦ προς τὴν πόρνην ἀφορῶν,
μηδὲ θαρσήσης πάλιν πρὸς τὴν τοῦ μαθητοῦ τόλμαν
ἀπιδών· ἀμφότερα γὰρ ὀλέθρια. Εὺόλισθος γὰρ ἡμῶν
ἡ γνώμη, εὐπερίτρεπτος ὴ προαίρεσις ” διὸ πάντοθεν
ἀσφαλίζεσθαι χρή. Τότε πορευθεὶς εἷς τῶν δώδε-
κα, Ἰούδας ό Ἰσκαριώτης. Ὁρᾷς ποίου χοροῦ ἐξ·
ἐπεσεν; δρᾷς ποίας διδασκαλίας ἑαυτὸν ὲστέρησεν ;
ὁρᾷς πόσον κακὸν ὴ ῥᾳθυμία, Ἰούδας, φησιν, ὁ
Ἰσκαριώτης, ἐπειδὴ ἕτερος ἦν τούτῳ ὁμώνυμος ὁ
λεγόμενος Ἰακώϐου. Ὁρᾷς τοῦ εὐαγγελιστοῦ τὴν
σοφίαν, ὅτι οὐκ ἀπὺ τοῦ τολμήματος, ἀλλ’ ὰπδ τοῦ
τόπου, δῆλον ἡμῖν αὑτὸν ποιεῖ, ἐκεῖνον οὐκ ἀπὸ τοῦ
τόπου, ἀλλ’ ἀπὸ τῆς πατρωνυμίας γνώριμον ποιῶνς
Καίτοι γε ἀκόλουθον ἦν εἰπεῖν, Ἰούδαν τὸν προ-
δότην · ἀλλ’ ἳνα ἡμᾶς παιδεύσῃ καθαρὰν ἔχειν κατ-
ηγορίας τὴν γλῶσσαν, καὶ αὐτὸ τὸ εἰπεῖν προ-
δότου φείδεται. Παιδευώμεθα τοίνυν μηδένα τῶν
ἐχθρῶν κακῶς μεμνῆσθαι. Εἰ γὰρ ὁ μακάριος
οᾷτος τοῦ προδότου οὐκ ἠνέσχετο κατηγορῆσαι, τὸ
παράνομον τοῦτο τόλμημα διηγούμενος, τοῦτο μὲν
ἀπεσιώπησεν, ἀπὸ δὲ τοῦ τόπου, ὅθεν ὥρμητο, δῆλον
αὑτὸν ποιεῖ· ποίας ἂν εἴημεν ἡμεῖς ἄξιοι συγγνώμης
τοὺς πλησίον κακηγοροῦντες ; Καὶ πολλάκις οὐ μόνον

555
