11⁸5
στὶαν διορθώσασθαι μαθητοῦ, καὶ ἀναστὰς ἔδειξεν
αὐτῷ τὸν τύπον τῶν ἥλων, καὶ τὰ τραύματα, εἰπὼν,
Hdde τὴν χεῖρά σου, καὶ βλέπε, ὅτι πνεῦμα
σάρκα καὶ ὀστᾶ οὐκ ἔχει· οὕτω καὶ τότε δείξει τὰ
τραύματα καὶ τὸν σταυρὸν, ἵνα δείξῃ ὅτι οὗτος ἦν
ἐκεῖνος ό σταυρωθεὶς.
ε’. Οὐκ ἀπὸ τοῦ σταυροῦ δὲ μόνον, ἀλλὰκαὶ ἀπὸ αύ-
τῶν τῶν ῥημάτων τῶν ἐν τῷ σταυρῷ τὴν ἄφατον αὑ-
τοῦ φιλανθρωπίαν ἔστιν ἰδεῖν. Ἔτι γὰρ προσηλωμέ-
νος καὶ κωμῳδούμενος καὶ καταγελώμενος τότε καὶ
ὲμτιτυόμενος, ἐλεγε- Πάτερ, ἄφες αὐτοῖς τὴν ἀμαρ-
τίαν· οὺ γὰρ οῑὸασι τί ποιοῦσι. Καὶ οταυρούμενος
ὑπὲρ τῶν σταυρούντων εὔχεται· καίτοι ἐκεῖνοι τὸ
ἐναντίον ἔλεγον· El Υἱὸς εἷ τοῦ Θεοῦ, κατάϐηθι ἀπὸ
τοῦ σταῳοῦ, καί πιστεύσομέν σοι, φησί. Καὶ μὴν
[409] διὰ τοῦτο οὐ καταϐαίνει ἀπὸ τοῦ σταυροῦ, ἐπει-
δὴ Υἱός ἐστι τοῦ Θεοῦ, καὶ διὰ τοῦτο ἦλθεν, ἴνα σταυ-
ρωθῇ ὑπὲρ ἡμῶν. Κατὰϐηθι ἀπὸ τοῦ σταυροῦ, φησὶ,
καὶ πιστεύσωμέν σοι. Ῥήματα ταῦτα, καὶ πρόφα-
σις ἀπιστίας. Τοῦ γὰρ καταϐῆναι ἀπὸ τοῦ σταυροῦ
πολλῷ μεῖζον ἦν τδ ἀναστῆναι. τοῦ λίθου ἐπικειμένου
τῷ τάφῳ· τοῦ καταϐῆναι ἀπὸ τοῦ σταυροῦ πολλῷ
μεῖζον ἦν τὺ,νεκρὸν δεδεμένον καὶ τετραή μερον ὅντα
τὸν Λάζαρον μετὰ τῶν κειριῶν ἐξαγαγεῖν τοῦ μνή-
ματος. Ἐκεῖνοι μὲν οὖν ἔλεγον· El Υἱὸς εἴ τοῦ Θεοῦ.
σῶσον σεαυτόν· αὐτὸς δὲ πάντα ἔπραττεν, ὅπως
ἐκείνους σώσῃ τοὺς ὀνειδίζοντας αύτὺν,λέγων· Ἄφες
αὐτοῖς τὴν ἁμαρτίαν· οὺ γὰρ οἴδασι τί ποιοῦσι.
Τί οὖν; ἀφῆκεν αὐτοῖς τὴν ἁμαρτίαν; Ἀφῆκεν, εί
ἐϐούλοντο μετανοῆσαι. El γὰρ μὴ ἀφῆκεν αὐτοῖς τὴν
ἁμαρτίαν, οὐκ ἂν Παῦλος ἀπόστολος ἐγένετο· εί μὴ
ἀφῆκεν αὐτοῖς τὴν ἁμαρτίαν, οὐκ ἂν εὐθέως τρισχί-
λιοι ἐπίστευσαν καὶ πεντακισχίλιοι καὶ πολλαὶ μυριά-
δες. ὀτι γὰρ πολλαὶ μυριάδες Ἰουδαίων ἐπίστευσαν,
ἄκουσον τί λέγουσιν οἱ ἀπόστολοι τῷ Παύλῳ· Θεω-
ρεῖς, ἁδελφὲ, πόσαι μιξριάδες εἰσιν Ἰουδαίων τῶν
πεπιστευκότων ;
Μιμησώμεθα τοίνυν τὸν Δεσπότην, καὶ ὑπὲρ τῶν
ἐχθρῶν εὐχώμεθα. Πάλιν γὰρ αὐτῆς ἐπιλαμϐάνομαι
τῆς παραινέσεως· πέμπτην ἔχω σήμερον ἡμέραν
ὑπὲρ ταύτης ὑμῖν τῆς ὑποθέσεως διαλεγόμενος, οὐχὶ
καταγινώσκων ὑμῶν παρακοὴν, μὴ γένοιτο, ἀλλὰ
μάλιστα ἐλπίζων ὃτι πεισθήσεσθε. El δέ τινές είσι
σκληροὶ καὶ ὀργίλοι καὶ δυσανάγωγοι, ὥστε παρακοῦ-
σαι τῶν περὶ τῆς εὐχῆς ῥηθέντων, κᾶν τὸν ἀριθμὸν
τῶν ἡμερῶν αἰδεσθέντες άπόθωνταί ποτε τὴν ἔχθραν
καὶ τὴν μικροψυχίαν. Μίμησαί σου τὸν Δεσπότην·
ὲσταυροῦτο, καὶ ὑπὲρ τῶν σταυρούντων τῷ Πατρὶ
διελέγετο. Καὶ πῶς δύναμαι⁹ φησὶ, τὸν Δεσπότην μι-
μήσασθαι, Ἐὰν θέλῃς, δύνασαι. El μὴ γὰρ οἷός τε“ἧς
μιμήσασθαι, πῶς ἔλεγε, Μάθετε ἀπ’ ἐμοῦ, ὅτι πρᾶός
ειμι καί ταπεινὸς τῇ καρδίᾳ; El μὴ δυνατὸν ἦν μι-
μήσασθαι, οὐκ ἂν ἐλεγενό Παῦλος· Μιμῃταί μου
γίνεσθε, καθὼς κὰτ-ὼ Χριστοῦ. Πλὴν ἀλλ’ οὐ βούλει
τὸν Δεσπότην μιμήσασθαις μίμησαι τδν σύνδουλον,
Στέφανον λέγω τὸν ἀπόστολον· καὶ γὰρ ἐκεῖνος τὸν
Δεσπότην ἐμιμήσατο. Καὶ καθάπερ ὁ Χριστὸς μεταξὺ
τῶν σταυρούντων, ἀφεὶς τὸν σταυρὸν, ἀφεὶς τὰ καθ’
ἑαυτὸν, ὑπὲρ τῶν σταυρούντων παρακαλεῖ τὸν Πα-
τέρα· οὖτω καὶ ὀ δοῦλος μεταξὺ τῶν λιθαζόντων,
βαλλόμενος ὑπὸ πάντων . δεχόμενος τὰς βολὰς τῶν
λίθων, καὶ τὰς ὀδύνας τὰς ὲκ τούτων γινομένας ἀφεὶς,
ἔλεγε · Κύριε, μὴ στήσῃς αὐτοῖς τὴν ἁμαρτίαν ταύ-
την. Εἶδες πῶς διαλέγεταιό Υἱόςς εῐδες πῶς δέεται
ιδ’)ὓλοςς Ἐκεῖνός φησι· Πάτερ, ἄφες αὐτοῖς τὴν
³ Forte δεῖξαι πειράσομαι. Savil.

DE CRUCE ET LATRONE. ΙΙΟΜΙΙ.. Ι.
