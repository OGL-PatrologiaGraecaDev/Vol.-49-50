ᾑνει λοιπὸν ἀδεῶς προσεύχεσθαι πανταχοῦ, λέγων
οὕτω· Βούλομαι προσεύχεσθαι τοὺς ἄνδρας ὲν
παντὶ τόπῳ ἐπαίροντας ὁσίας χεῖρας. Εἶδες πῶς
ἐκαθάρθη ἡ οἰκουμένης Διὰ γὰρ τοῦ τόπου πανταχοῦ
ἐπαίρειν χεῖρας ὁσίας δυνάμεθα, ἐπειδὴ πᾶσα ἠ γῆ
ἁγία γέγονεν ἁγιωτέρα τῶν ἁγίων τῶν ἔνδον. Ἐκεῖ
μὲν γὰρ προσηνέχθη πρόϐατον ἄλογον, ἐνταῦθα δὲ
πνευματικόν· ὅσῳ δὲ μείζων ἡ θυσία, τοσούτῳ πλείων
καὶὸ ἁγιασμός. Διὰ τοῦτο ἑορτὴ 6 σταυρός.
β’. Βούλει μαθεῖν αὐτοῦ καὶ ἕτερον κατόρθωμας Τδν
παράδεισον πεντακισχίλια ἔτη καὶ πλείω κεκλεισμέο
νον σήμερον ἡμῖν ὴνέῳξεν. Ἐν ταύτῃ γὰρ τῇ ἡμέρᾳ,
ὲν ταύτῃ τῇ ὥρᾳ, τὸν λῃστὴν εἰσήγαγεν 6 Θεὸς, δύο
κατορθώματα ἐργασάμενος· ἓν μὲν, ὃτι παράδεισον
ἡνέῳξεν, ἕτερον δὲ, ὅτι λῃστὴν εἰσήγαγε. Σήμερον
ἀπέδωκεν ἡμῖν τὴν ἀρχαίαν πατρίδα, σήμερον ἐπαν-
ήγαγεν ἡμᾶς ἐπὶ τὴν πατρῴαν πόλιν, καὶ τὴν οἱ-
κίαν ἐχαρίσατο τῇ κοινῇ τῶν ἀνθρώπων φύσει’ Σή-
μερον γὰρ. φησὶν, μετ’ ἐμοῦ ἔσῃ ἐν τῷ παραδείσῳ.
Τί λέγεις ; ὲσταύρωσαι καὶ προσήλωσαι, καὶ παράδει-
σον ἐπαγγέλλῃς Ναί, φησὶν, ἵνα ὲν τῷ σταυρῷ τὴν
δύναμιν τὴν ἐμὴν καταμάθῃς. Ἐπειδὴ γὰρ τὸ πρᾶ-
γμα σκυθρωπὸν ἦν, ἵνα μὴ τῇ φύσει τοῦ σταυροῦ
πρόσχῃς, ἀλλὰ τὴν δύναμιν τοῦ σταυρουμένου μάθῃς,
ἐν σταυρῷ τὸ θαῦμα ἐργάζεται τοῦτο, ὃ μάλιστα δεί-
κνυσιν αὐτοῦ τὴν ἰσχύν. Οὐ γὰρ νεκρὸν ἀναστήσας,
οὺ θαλάττῃ καὶ πνεύμασιν ἐπιτιμήσας, οὐ δαίμονας
ἀπελάσας, ἀλλὰ σταυρούμενος, προσηλούμενος, ὑϐρι-
ζόμενος, ἐμπτυόμενος , λοιδορούμενος. διασυρόμενος
ἴσχυσε τὴν πονηρὰν τοῦ λῃστοῦ διάνοιαν μεταθεῖναι,
ἵνα ἑκατέρωθεν τὴν δύναμιν αὐτοῦ ίδῃς. Τήν τε γὰρ
κτίσιν ἑκλόνησεν ἅπασαν, καὶτὰς πέτρας [405]διέῤ-
ρηξε, τῆς πέτρας τε ἁναισθητοτέραν τοῦ λῃστοῦ ψυ-
χὴν ἐπεσπάσατο καὶ ἐτίμησε· Σήμερον γὰρ μετ’
ἐμοῦ ἔσῃ ἑν τῷ παραδείσῳ, φησί. Καίτοι τὰ χερου-
εὶμ ἐτήρει τον παράδεισον· ἀλλ’ οὗτος καὶ τῶν χε-
ρουϐὶμ Δεσπότης· φλογίνη ῥομφαία ἐκεῖ στρέφεται·
ἀλλ’ αὐτὸς καὶ φλογὸς καὶ γεέννης καὶ ζωῆς καὶ θα-
νάτου ἐξουσίαν ἔχει. Καίτοι γε βασιλεὺς οὐδεὶς ἄν
ποτε ἀνάσχοιτο λῃστὴν ἄνθρωπον, ἧ ἕτερόν τινα τῶν
ὁμοδούλων μεθ’ ἑαυτοῦ καθίσας, οὕτως εἰς πόλιν εἰσ-
αγαγεῖν. Ἀλλ’ ὁ Χριστὸς τοῦτο ἐποίησε, καὶ εἰς τὴν
ἱερὰν εἰσερχόμενος πατρίδα, μεθ’ ἑαυτοῦ τὸν λῃστὴν
εἰσάγει, οὐ καταπατῶν τὸν παράδεισον, οὐδέ καται-
σχύνων τοῖς ποσὶ τοῦ λῃστοῦ, ἀλλὰ μᾶλλον τιμῶν
τον παράδεισοψ τιμὴ γὰρ παραδείσου, τὸ τοιοῦτον
ἔχειν δεσπότην, ὡς καὶ λῃστὴν ἄξιον ποιῆσαι τῆς
τρυφῆς τῆς ἐν τῷ παραδείσῳ. Καὶ γὰρ ὅτε τελώνας
καὶ πόρνας εἰσήγαγεν είς τὴν βασιλείαν τῶν οὐρανῶν,
οὐκ ἀτιμάζων τοῦτο ἐποίει, ἀλλὰ μᾶλλον ἐτίμα, δει-
κνὺς ὅτι τοιοῦτός ἐστιν 6 Κύριος τῆς βασιλείας τῶν
οὐρανῶν, ὡς καὶ πόρνας καὶ τελώνας οὕτως ἐργάσα-
σθαι δοκίμους, ὡς ἀξίους φανῆναι τῆς ἐκεῖσε τιμῆς
καὶ δωρεᾶς. Καθάπερ γὰρ ἰατρὸν τότε μάλιστα θαυ-
μάζομεν. ὅταν ἴδωμεν ἀνθρώπους ἀνίατα παθήματα
ἔχοντας ἁπαλλάττοντα τῆς ἀρρωστίας καὶπρὸς ὑγείαν
ἐπανάγοντα· οὕτω καὶ τδν Χριστὸν θαυμάζειν 65-
καιον, ὅταν τραύματα ἀνίατα θεραπεύῃ, ὅταν τελώ-
νην καὶ πόρνην εἰς τοσαύτην ὑγείαν ἐπαναγάγῃ, ὡς
ἀξίους ἀποφῆναι τῶν οὐρανῶν. Καὶ τί τοιοῦτον 6 λῃ-
στὴς ἐπεδείξατο, φησὶν, ἵνα παραδείσου τύχῃ μετὰ
σταυρόν ;Βούλει συντόμως εῖπω τὴν ἀνδρείαν αὐτοῦ;
Ὅτε Πέτρος ἠρνήσατο κάτω, τότε ἐκεῖνος ὡμολόγη-
σεν ἂνω. Καὶ ταῦτα οὐ τοῦ Πέτρου κατηγορῶν λέγω,

ἐπὶ DE CR‘UCE ET LATRONE. HOMIL. 1.
